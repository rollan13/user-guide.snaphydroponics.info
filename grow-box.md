---
layout: page
lang: fil
title: Gabay sa Pagawa ng Grow Box
description: >
  Alamin kung paano bumuo ng SNAP grow box mula sa komprehensibong gabay na ito.
permalink: /grow-box
---

{% include figure.html figure="grow-box" %}

Ang mga <i lang="en">grow boxes</i> o <i lang="en">growing boxes</i> ay mahalagang
bahagi ng sistema ng SNAP <i lang="en">Hydroponics</i>. Ang <i lang="en">grow box</i>
ay nagsisilbing lalagyan para sa SNAP
[<i lang="en">working solution</i>]({{ site.baseurl}}/working-solution).
Ang <i lang="en">grow box</i> din ang nagbibigay suporta sa mga <i lang="en">seedling plugs</i>.
Ito ay isang madaling sundang gabay kung paano bumuo ng mga <i lang="en">grow box</i>
mula sa mga nagamit nang <i lang="en">styrofoam boxes</i>.

## Mga Kailangang Materyales

### <i lang="en">Styrobox</i>

Mga kahong yari sa <i lang="en">expanded polystyrene (EPS)</i> na kilala rin sa
tawag na <i lang="en">“styrofoam box”</i> o <i lang="en">“styrobox”</i> ay
magandang materyales para sa <i lang="en">grow box</i>. Ang laki na nirerekomenda
para sa SNAP <i lang="en">Hydroponics</i> ay 20"×16"×6". Ang mga kahon na ito
ay kayang maglaman ng sampung litro (10L) hanggang labingdawalang litro (12L) ng
<i lang="en">nutrient solution</i> at may sapat na espasyo upang magpalaki ng 
hanggang walang (8) madahong gulay at hanggang (5) namumungang gulay. Ang mga
ganitong uri ng <i lang="en">styrobox</i> ay ginagamit bilang sisidlan ng mga
ubas na inangkat mula sa Estados Unidos at malimit makikita sa mga buwan ng 
Setyembre hanggang Enero. Para sa karagdagang impormasyon sumanguni sa [gabay
sa styrobox]({{ site.baseurl }}/styrobox).

### <i lang="en">Lining Material</i>

Ang mga <i lang="en">styrofoam</i> boxes ay may mga <i lang="en">ventilation holes</i>
sa gilid. Upang makapaglaman ng <i lang="en">nutrient solution</i> ang ibabang
bahagi ng kahon, kailangan itong sapinan ng matibay na <i lang="en">waterproofing
sheet</i>. Sa gabay na ito <i lang="en">20 ✕ 30 inch polyethylene (PE) plastic bags</i>
ang gagamitin.

{% include figure.html figure="pe-plastic-bag-20-by-30" %}

### Pambutas ng <i lang="en">Styrofoam</i>

Ang styrofoam puncher ay kailangan upang makagawa ng butas sa itaas na bahagi
ng <i lang="en">grow box</i> para sa mga <i lang="en">seedling plugs</i>. Ang
lata na may tamang sukat para sa mga <i lang="en">seedling plugs</i> ay maaring
gawing ganitong kasangkapan. Para sa detalye mangyaring sumangguni sa [gabay
sa paggawa ng pambutas ng styrofoam]({{ site.baseurl }}/styrofoam-puncher).

{% include figure.html figure="styrofoam-punchers" %}

### <i lang="en">Packaging Tape</i>

Ito ay gagamitin upang idikit sa lugar ang <i lang="en">lining material</i> at
opsyonal na takpan ang mga <i lang="en">ventilation holes</i>.

{% include figure.html figure="packing-tape" %}

### Patpat na Kawayan

Patpat na kawayan o katulad na kagamitan. Ito ay gagamitin upang gumuhit ng mga
linyang gabay sa <i lang="en">styrofoam</i>. Ito rin ay gagamitin upang maingat
na alisin ang piraso ng <i lang="en">styrofoam</i> mula sa pambutas ng
<i lang="en">styrofoam</i> matapos ang pagbutas.

## Ihanda ang <i lang="en">Styrobox</i>

Bagamat ang mga <i lang="en">styrofoam</i> na kahon ng ubas ay magkakasingsukat,
ang paraan kung paano nagkakabit ang kanilang ibaba at itaas na bahagi ay
magkakaiba depende sa gumagawa at pagmamarka ng gumagawa. Nangangahulugang hindi
magtutugma ang itaas at ibabang bahagi ng styrobox kung hindi sila magkaparehong
uri.

Ang <i lang="en">styrobox</i> ay may <i lang="en">locking tabs</i> upang ito ay
manatiling nakasara. Para buksan ang kahon diinan ang ibabang bahagi sa bandang
gitna ng mas maikling panig ng kahon upang alisin ang <i lang="en">lock</i> at
hilahin ang itaas na bahagi papataas.

Nirerekomenda na punasan ang <i lang="en">styrobox</i> ng malinis na basahan
upang alisin ang alikabok, grasa o basa, dahil maaring maging dahilan ito ng
pagpalya ng <i lang="en">tape</i> na gagamitin upang ikabit ang <i lang="en">
plastic liner.</i>

## Gawin ang Itaas na Bahagi ng <i lang="en">Grow Box</i>

Baliktarin ang itaas na bahagi ng <i lang="en">styrobox</i> at ilagay ito sa pantay
na patungan. Nirerekomenda nag maglagay ng <i lang="en">plywood</i> o karton sa
pagitan ng patungan at ng <i lang="en">styrofoam</i>. Ito ay upang maiwasang
magkasira ang patungan habang nagbubutas ng <i lang="en">styrofoam</i> gamit ang
pambutas.

Gumuhit ng linyang gabay na nagdudugsong sa mga <i lang="en">ventilation holes</i>
sa magkatapat na gilid ng kahon gaya na pinapakita sa baba. Gumawa ng butas kung
saan nagkukrus ang mga linya.

{% include figure.html figure="guide-lines" %}

Para gumawa ng butas, ipatong ang matalas na dulo ng pambutas sa <i lang="en">styrofoam</i>
at idiin ito upang markahan ang ibabaw nito. Hawakan ang pambutas sa hawakan at
ipihit ito ng pakanan at pakaliwa habang dinidiinan ito upang tuluyan itong bumaon
sa <i lang="en">foam</i>. Ituloy ang prosesong ito hanggang tuluyan itong tumagos
sa <i lang="en">foam</i>.

Marahang hilahin ang pambutas ng <i lang="en">styrofoam</i>. May maiiwang bilog
na piraso ng styrofoam sa dulo ng pambutas. Gamitin ang kawayang patpat upang
itulak ang isang gilid nito papasok sa pambutas. Ito ay mag-iikot sa pirasong
ito at ang kabilang gilid ay lalabas ng pambutas at maari na itong maingat na
alisin.

Ulitin ang prosesong ito upang gawin ang natitira pang mga butas.

{% include figure.html figure="upper-grow-box-with-holes" %}

Mariing minumungkahi na gamitin ang <i lang="en">packing tape</i> upang takpan
ang mga <i lang="en">ventilation holes</i> sa bahaging ito ng grow box kung ang
lugar na paglalagyan nito ay walang protkesiyon sa mga lamok. Mapipigilan nitong
makapasok ang mga lamok sa <i lang="en">grow box</i> at makapangitlog sa
<i lang="en">working solution</i>.

{% include figure.html figure="upper-grow-box-sealed-with-packing-tape" %}


## Gawin ang Ibabang Bahagi ng <i lang="en">Grow Box</i>

Magsimula sa paghahanda ng mga piraso ng <i lang="en">tape</i> na mga tatlong
pulgada ang haba. Iposisyon ang <i lang="en">20 ✕ 30 plastic liner</i> gaya ng
pinapakita sa baba. Dahil ang box ay may sukat na 20" ✕ 16", ang <i lang="en">
plastic liner</i> ay lalampas sa haba ng kahon ng limang pulgada sa tigkabilang
dulo at lalampas sa lapad ng kahon ng apat na pulgada sa tigkabilang panig. Ang
mga sukat na ito ang magpapadali ng pagposisyon ng <i lang="en">plastic liner</i>
sa gitna ng ibabang bahagi ng <i lang="en">grow box</i>.

{% include figure.html figure="plastic-liner-over-lower-grow-box" %}

Itiklop ang tigkabilang dulo ng plastic liner gaya ng pinakikita sa baba.

{% include figure.html figure="plastic-liner-with-ends-folded" %}

Itiklop ang tigkabilang tabi ng <i lang="en">plastic liner</i> at hayaan itong
magkasya at “mahulog sa loob.”

{% include figure.html figure="plastic-liner-with-sides-folded" %}

Sa puntong ito ang gilid ng plastic liner ay dapat pantay sa gilid ng grow box
sa pahabang parte nito. Idikit ang mga ito sa gitna ng haba ng grow box gaya ng
pinapakita sa baba.

{% include figure.html figure="plastic-liner-with-sides-taped" %}

Lagyan ng tape ang parehong tabi ng grow box pero sa malapit sa kanto gaya ng
pinapakita sa baba. Pansinin na ang tape ay dinidikit lang ang gilid ng plastic
liner na nakatapat sa tabi ng kahon at hindi ang nakatiklop na parte ng katabing
gilid.


{% include figure.html figure="plastic-liner-with-corner-taped" %}

Ulitin para sa natitirang mga kanto.

{% include figure.html figure="plastic-liner-with-all-corners-taped" %}

Ngayong naka-<i lang="en">tape</i> na sa posisyon ang <i lang="en">plastic liner</i>,
hawakan ang tigkabilang dulo ng plastic liner at hilahin ito papunta sa gilid ng
<i lang="en">grow box</i>. Ang <i lang="en">plastic liner</i> ay gagawa ng hugis
tatsulok na tiklop sa mga kanto.

{% include figure.html figure="plastic-liner-end-positioned" %}

Sa mamamagitan ng kaagapay o gamit ang sipit upang hawakan ang plastik sa posisyon,
lagyan ng tape ang mga kanto at ang gitna. Pansinin na ang plastik ay lampas sa
taas ng tabi ng <i lang="en">grow box</i> sa lapad nito at ang plastic ay lalampas
sa gilid ng <i lang="en">styrobox</i> kapag ito ay nilagyan ng <i lang="tape">tape</i>.
Ulitin ang prosesong ito sa kabilang panig.


{% include figure.html figure="lined-grow-box-lower-half" %}

Buo na ang <i lang="en">grow box</i>.

## Alisin ang mga <i lang="en">Locking Tabs</i> (Opsyonal)

Ang itaas na bahagi ng <i lang="en">styrobox</i> ay may mga pangkalso na nagkakabit
nito sa ibabaw ng ibabang bahagi. Kapag ang mga <i lang="en">grow boxes</i> ay
nagsisikan, ang kalsong ito ay nagiging sagabal sa pagbukas ng <i lang="en">grow box</i>
upang siyasatin ang loob. Maari silang opsyonal na alisin sa pagputol sa kanila
gamit ang <i lang="en">box cutter</i>.

{% include figure.html figure="locking-tabs" %}


*[PE]: Polyethylene
